<!DOCTYPE html>
<head>
    <title>Correct Hanuman Chalisa Lyrics</title>
</head>
<body bgcolor = "white">
    <center >
    <font size=20<center><p><b> || श्री हनुमान चालीसा ||</b></p></center></center></font> 
    <center><b></b><img src="https://images.app.goo.gl/LiuicEy8xiyHjaaV7" alt="JAI SHRI RAM" width="30"></b>
</center>
    
   
   <center>  
<a href="https://www.youtube.com/watch?v=AETFvQonfV8" target="_blank">Click here to hear Hanuman Chalisa</a>


      
 
<p>श्रीगुरु चरन सरोज रज निज मनु मुकुर सुधार।<br>  
    बरनऊं रघुबर बिमल जसु जो दायकु फल चार॥</p>

    <p>बुद्धिहीन तनु जानिके सुमिरौं पवन कुमार।<br>  
    बल बुद्धि विद्या देहु मोहि हरहु कलेस विकार॥</p>

    <h2>॥ दोहा ॥</h2>

    <p>जय हनुमान ज्ञान गुन सागर।<br>  
    जय कपीस तिहुँ लोक उजागर॥</p>

    <p>राम दूत अतुलित बल धामा।<br>  
    अंजनि पुत्र पवनसुत नामा॥</p>

    <h2>॥ चौपाई ॥</h2>

    <p>महाबीर बिक्रम बजरंगी।<br>  
    कुमति निवार सुमति के संगी॥</p>

    <p>कंचन बरन बिराज सुबेसा।<br>  
    कानन कुण्डल कुंचित केसा॥</p>

    <p>हाथ बज्र औ ध्वजा बिराजै।<br>  
    काँधे मूँज जनेऊ साजै॥</p>

    <p>संकर सुवन केसरी नंदन।<br>  
    तेज प्रताप महा जग वंदन॥</p>

    <p>विद्यावान गुनी अति चातुर।<br>  
    राम काज करिबे को आतुर॥</p>

    <p>प्रभु चरित्र सुनिबे को रसिया।<br>  
    राम लखन सीता मन बसिया॥</p>

    <p>सूक्ष्म रूप धरि सियहि दिखावा।<br>  
    विकट रूप धरि लंक जरावा॥</p>

    <p>भीम रूप धरि असुर सँहारे।<br>  
    रामचंद्र के काज सँवारे॥</p>

    <p>लाय सजीवन लखन जियाये।<br>  
    श्रीरघुबीर हरषि उर लाये॥</p>

    <p>रघुपति कीन्ही बहुत बड़ाई।<br>  
    तुम मम प्रिय भरतहि सम भाई॥</p>

    <p>सहस बदन तुम्हरो जस गावै।<br>  
    अस कहि श्रीपति कंठ लगावै॥</p>

    <p>सनकादिक ब्रह्मादि मुनीसा।<br>  
    नारद सारद सहित अहीसा॥</p>

    <p>जम कुबेर दिगपाल जहाँ ते।<br>  
    कबि कोबिद कहि सके कहाँ ते॥</p>

    <p>तुम उपकार सुग्रीवहि कीन्हा।<br>  
    राम मिलाय राज पद दीन्हा॥</p>

    <p>तुम्हरो मंत्र विभीषन माना।<br>  
    लंकेश्वर भये सब जग जाना॥</p>

    <p>युग सहस्त्र जोजन पर भानु।<br>  
    लील्यो ताहि मधुर फल जानु॥</p>

    <p>प्रभु मुद्रिका मेलि मुख माहीं।<br>  
    जलधि लाँघि गये अचरज नाहीं॥</p>

    <p>दुर्गम काज जगत के जेते।<br>  
    सुगम अनुग्रह तुम्हरे तेते॥</p>

    <p>राम दुआरे तुम रखवारे।<br>  
    होत न आज्ञा बिनु पैसारे॥</p>

    <p>सब सुख लहै तुम्हारी सरना।<br>  
    तुम रक्षक काहू को डर ना॥</p>

    <p>आपन तेज सम्हारो आपै।<br>  
    तीनों लोक हाँक तें काँपै॥</p>

    <p>भूत पिशाच निकट नहिं आवै।<br>  
    महाबीर जब नाम सुनावै॥</p>

    <p>नासै रोग हरै सब पीरा।<br>  
    जपत निरंतर हनुमत बीरा॥</p>

    <p>संकट ते हनुमान छुड़ावै।<br>  
    मन क्रम बचन ध्यान जो लावै॥</p>

    <p>सब पर राम तपस्वी राजा।<br>  
    तिन के काज सकल तुम साजा॥</p>

    <p>और मनोरथ जो कोई लावै।<br>  
    सोई अमित जीवन फल पावै॥</p>

    <p>चारों युग परताप तुम्हारा।<br>  
    है परसिद्ध जगत उजियारा॥</p>

    <p>साधु संत के तुम रखवारे।<br>  
    असुर निकंदन राम दुलारे॥</p>

    <p>अष्ट सिद्धि नव निधि के दाता।<br>  
    अस बर दीन जानकी माता॥</p>

    <p>राम रसायन तुम्हरे पासा।<br>  
    सदा रहो रघुपति के दासा॥</p>

    <p>तुम्हरे भजन राम को पावै।<br>  
    जनम जनम के दुख बिसरावै॥</p>

    <p>अन्त काल रघुबर पुर जाई।<br>  
    जहाँ जन्म हरि भक्त कहाई॥</p>

    <p>और देवता चित्त न धरई।<br>  
    हनुमत सेई सर्व सुख करई॥</p>

    <p>संकट कटै मिटै सब पीरा।<br>  
    जो सुमिरै हनुमत बलबीरा॥</p>

    <p>जय जय जय हनुमान गोसाईं।<br>  
    कृपा करहु गुरु देव की नाईं॥</p>

    <p>जो सत बार पाठ कर कोई।<br>  
    छूटहि बंदि महा सुख होई॥</p>

    <p>जो यह पढ़े हनुमान चालीसा।<br>  
    होय सिद्धि साखी गौरीसा॥</p>

    <h2>॥ दोहा ॥</h2>

    <p>पवन तनय संकट हरन,<br>  
    मंगल मूर्ति रूप।<br>  
    राम लखन सीता सहित,<br>  
    हृदय बसहु सुर भूप॥</p>

</center>
</body>
</html>
